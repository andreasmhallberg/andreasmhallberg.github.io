---
layout: post
title: Exempel på svensk-arabisk kodväxling
permalink: /exempel-pa-svensk-arabisk-kodvaxling/
language: Swedish
lang: sv
length: medium
tags:
- linguistics
---

[//]: # (All hyphens in glosses no breaking U+2011: s/-/‑/g)
Det följande är intressanta och/eller lustiga exempel på spontan svenska-arabisk kodväxling som jag noterat i min omgivning. Listan utvidgas kontinuerligt i och med att ny data tillkommer.

I de glossade exemplen nedan är de arabiska elementen angivna i kursiv och de svenska elementen i upprätt text. Längst ner på sidan finns [en lista på förkortningar](#förkortningar).

---- 

- *2010* --- Ung kvinna till väninna på Foodland, nära Värnhemstorget i Malmö.

    *naštari* | godis*iyāt*?
    1PL.köper | godis.PL

    | Ska vi köpa godis? |

- *Inget datum* --- A., angående alternativa resvägar.

    *ana* | *bi‑l*‑annars | *bāxuḏ* | *al‑bāṣ* | *raqm* | *xamsa*
    jag | PRE‑BES‑annars | 1S.tar | BES‑buss | nummer | fem
    
    | Annars tar jag buss nummer fem. |

- *2016-04-21* --- A., angående en murgröna på balkongen.

    | *xallī‑ha* | *t*få | sol | *šway* | grann
    låt‑den | 3FS.få | sol | lite | grann

    | Låt den få lite sol. |


- *2016-04-29* --- A., angående svårigheter med polisyrket.

    | *fī* | *ktīr* | *min‑hum* | *ʿam* | *y*hopp*u* | av |
    | finns | många | av‑dom | PROG | M.hoppa.PL | av |

    | Det är många av dem som hoppar av. |


- *20016-04-30* --- J. angående en bekants lägenhet.

    *ʿam* | *yaʿmil‑l‑u* | renovera | *u‑biddu* | *yabīʿ‑u*
    PROG | 3MS.gör‑PREP‑den | renovera | och‑vill.3MS | 3MS.sälja‑den

    | Han håller på att renovera den och ska sälja den. |

    Den här specifika talaren använder väldigt ofta i arabiska kontexter "dummy"-verbet *ʿamal* 'göra' följt av ett svenskt infinitiv för att konsturera verb. I exemplet ovan *yaʿmal renovera*. Med den här strategin skulle till exempel frasen  *b-thoppu av* i exemplet ovan kunna formuleras *b-yaʿmalu hoppa av*.


- *2016-05-05* --- A.

    *ʿind‑u* | *ktīr* | *afkār* | *innu* | *yaʿmal* | saker | och | ting
    hos‑honom | mycket | tankar | att | 3MS.gör | saker | och | ting

    | Han har mågna tankar om att göra saker och ting. |

    När man lär sig ett nytt språk når man förr eller senare en fas där man börjar bli flytande genom att utveckla en repertoar av fraser som ofta överanvänds. För talaren i det här exemplet var *saker och ting* en sådan fras. Hen är nu helt flytande i svenska och frasen hänger fortfarande kvar även när hen pratar arabiska, antagligen också för att det inte finns någon bra arabisk fras som fyller samma funktion.

- *2016-05-29* --- A.

    *iḏa* | *minʾūl* | såhär
    om | 1PL.säger | såhär

    | Om vi säger såhär: ... |

    Direktöversättningen till (syrisk) Arabiska av det svenska uttrycket *om vi säger såhär* för att presentera ett förslag eller en hypotetisk situation, *iḏa minʾūl hākaḏa/hēk*, är idiomatiskt inkorrekt. (Möjligen kan man säga *iḏa minʾūl innu ...* 'Om vi säga att ...') Kodväxlar man till svenska mitt i uttrycket följer det svenska idiomatiska regler och blir därmed acceptabelt. Detta tycks vara vad som har hänt här.

- *2016-08-03* --- Jag.

    vi | går | och | *n‑baddil‑*den| *awwal* | *ši*
    vi | går | och | 1PL‑byter‑den | första | sak

    | Vi går och byter den först. |

    Jag trodde inte jag var kapabel till avancerad intersentential kodväxling, så hör jag mig kläcka ur mig den här meningen om hur vi bäst bör planera rutten i ett köpcentrum. Meningen övergår till arabiska efter *och* (som här är en *complementizer* till verbet *gå* och inte en konjunktion). Det svenska objektspronominet *-den* är  suffigerat till verbet i enlighet med arabisk syntax.

- *2016-08-08* --- A., om en kaktus i vardagsrummet.

    *hay* | *ʿam* | *t*växa | *mū* | *maʿʾūl*
    den.här | PROG | 3FS.växer | inte | vettig

    | Den här växer jättesnabbt. |


- *2017-04-26* --- A.

    *ana* | jag | måste | sticka | snart
    jag   | jag | måste | sticka | snart

    | Jag måste sticka snart.  |

    På arabiska kan man mycket mer fritt än i svenska topikalisera, dvs. placera ett ord i början av meningen för att ange dess ämne. Det topikaliserade ordet är inte syntaktiskt bundet till satsen. Här topikaliserar talaren meningen med *ana* 'jag' och växlar sedan till svenska med en sats som inleds med "jag", så att pronomenet jag yttras två gånger efter varandra, först som en arabisk topikalisering och sedan som ett svenskt pronominalt subjekt. Utan kodväxlingen mellan de två "jagen" hade meningen varit ogrammatisk både på svenska och arabiska (*\*Jag---jag måste sticka snart* och *\*ana---ana baʿd šway lāzim rūḥ*).

<!--
- *2017-09-10* -- A. 

    har | du | sett | min | mobil | *šī?* 
    har | du | sett | min | mobil | någonting? 

    | Har du sett min mobil? | 

    Svensk mening med ett arabisk *negative polarity item* (*šī*).
-->

- *2018-02-09* -- A.

  det | finns | som | du | kan | *tištarī-hun* | av | *minn-i*
  det | finns | som | du | kan | *2MS.köpa-dem* | av | *från-mig*

  | Det finns [några] som du kan köpa av mig. |

  På arabiska är pronomina suffigerade till prepositioner, som i *minn-i* 'från-mig'. Talaren växlar här till svenska med prepositionen *av* efter det arabiska verbet *tištarī-hun* 'du köper dem'. Tydligen kan man inte på den svenska prepositionens hänga på det arabiska suffigerade pronomenet *-i* 'mig' (\**av-i*). Talaren måste därför upprepa prepositionen på arabiska för att lägga till det arabiska suffigerade pronomenet och få en syntaktiskt fullständig mening. Detta resulterar i en dubbel preposition, först på svenska och sedan på arabiska.
  
  Notera att jag accepterar ett arabiskt suffigerat pronomen på ett svenskt verb (se 2016-08-03 ovan) men att göra detsamma på en svensk preposition låter för mig ogrammatiskt.

  (I talarens svenska kräver verbfrasen *det finns* inte ett subjekt.)

---

## Förkortningar:

| 1    | första person
| 2    | andra person
| 3    | tredje person
| BES  | bestämd artikel
| DUA  | dualis
| F    | feminin
| M    | maskulin
| PL   | plural
| PRE  | preposition
| PROG | progressiv aspekt
| S    | singular
